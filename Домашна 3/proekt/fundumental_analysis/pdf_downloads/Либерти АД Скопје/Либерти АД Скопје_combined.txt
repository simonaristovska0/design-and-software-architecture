1. ОПШТИ ИНФОРМАЦИИ



Назив на друштвото

Либерти АД - Скопје

Форма на трговско друштво

Акционерско друштво

Седиште

ул. 16та Македонска бригада бр 18, Скопје

Позначајни дејности кои ги извршува

24.10 Производство на сурово железо,челик и феролегури

Сопственичка структура

мешовита 

Други релевантни информации за друштвото

/

2. ОСНОВИ ЗА ПОДГОТОВКА НА ГОДИШНАТА СМЕТКА



Изјава за усогласеност

(врз основа на кои стандарди е подготвена годишната сметка)

Годишната сметка на Друштвото е подготвена согласно со Меѓународните стандарди за финансиско известување (Правилник за водење сметководство)

Информација дали годишната сметка е поединечна или консолидирана

Годишната сметка е составена за Друштвото известувач и истата не е консолидирана

Валута на презентација

Денар (МКД)

3. ЗНАЧАЈНИ СМЕТКОВОДСТВЕНИ ПОЛИТИКИ



Вреднувањето на средствата и обврските се врши според методот на набавна вредност (историски трошоци), а приходите и расходите се вреднуваат согласно со методот на фактурирана реализација и принципот на судирање. Сметководствените политики се применуваат конзистентно во текот на целата презентирана година, во се еднакво како и за претходната година. Основните сметководствени политики кои се применети при подготвувањето на годишната сметка се дадени во продолжение.



4. ПРИХОДИ

	

Реализираните приходи од продажба во периодот до третиот квартал на 2024 во споредба со третиот квартал минатата година бележат намалување, и кај приходите од продажба од извоз, и кај домашенот пазар.

Во 2024тата година настана релативна стабилизација на продажните  цени, кои во споредба со истиот период минатата година бележат намалување. Воглавно, пазарните движења се оние кои ги диктираат нивоата на цените, пред сè, конкуренцијата на исти или слични производи од Турција, Кина и некои други земји од далечниот Исток, кои агресивно настапуваат на Балканот, како зона во која или воопшто нема, или пак има минимални бариери за увоз на челичните производи.



Реализираните приходи од продажба (3от квартал 2023 – 3от квартал 2024) во 000 денари

Q3 2023     4.380.526 

Q3 2024     4.015.451 







Структура на приходите од продажба (3от квартал 2023 – 3от квартал 2024) во 000 денари



Опис

3от квартал 2023

3от квартал 2024

Приходи од домашен  пазар

793.065

714.660

Приходи од извоз

3.585.707

3.302.238



Побарувањата од купувачите се воглавно обезбедени со авансни плаќања, банкарски гаранции или осигурани парични лимити за продажба во осигурителни компании.



5. РАСХОДИ

	

Расходите бележат намалување во однос на минатата година. Во 2024тата година бележиме пад на цените на репроматеријалите и на енергенсите, кои во истиот период минатата година беа со значително повисоки цени. 



Расходи од (3от квартал 2023 – 3от квартал 2024) во 000 денари

Q3 2023     4.544.387

Q3 2024     4.022.775



Компанијата ја замени целосно топло-валаната трака со ладно валан репро-материјал, кој придонесе за значително намалување на трошокот, по едниница производ. Ваквата замена на репороматеријалот доведе, Либерти АД Скопје да прикаже намалена загуба, како и големи заштеди во трошоците кои ќе се рефлектираат на подолг рок. Исто така, тоа доведе и до постигнување на уште поголем квалитет на производите на Либерти АД Скопје, како и оптимизација на работната сила и на внатрешните производни процеси.



6. ВЛОЖУВАЊА ВО МАТЕРИЈАЛНИ СРЕДСТВА

	 

Инвестициските активности продолжуваат интензивно и во 2024тата година. Со оглед на светската криза иницирана од Руско-украинската војна, Либерти АД Скопје се ориентираше претежно на помали проекти кои на компанијата и носат поврат на инвестицијата пократок од една година, а имаат долгорочни трајни резултати. 

Дел од таквите проекти со завршница во првата половина од 2024тата година беа:

Нова узди бр.1  по машина за заварување и нова узда бр.2 пред Дансинг рол на линијата за Поцинкуван лим. Цел - подобрување на затегањето и  многу постабилна трака во влезна резерва и во печка . Целосна реализација имаше во првата половина од 2024 година и придонесува за поголема стабилност на траката, а со тоа и подобар квалитет.

Заменети беа старите капаци на лужилница со нови на када бр. 3 и бр. 4. Намената на истите е елиминирање на присуство на испарнини од киселина, а со што ќе се придонесе за подигање на нивото на здравје и безбедност на лицата кои работат на овие постројки.

Се пушти во работа на када бр.1 како дел од системот за припрема на трака пред фарбање. Со овој потфат дополнителната када за перење на трака ќе се подобри системот за припрема на трака а со тоа и гоподобри и квалитетот на пластифицираниот лим.

За останатата половина од 2024тата година се планирани следните проекти:

Инсталирање на линиски Двостан на линијата за Поцинкуван лим со нова узда за затегање на трака меѓу постојната затегнувачка рамналка и SKP  со што  поцинкуваниот лим наменет за боење на линијата за Пластификација ќе се процесира без да се праќа на надворешни постројки за дополнителна доработка. Цел - намалување на трошокот за производство со намалување на број на постојки на кои се обработува пластифицираниот лим, намалување на транспортот, зголемување на извадокот.   Статус - барање на понуди, изработка на проектна документација, набавка на опрема, монтажа и пуштање во работа се очекува во текот на 2025 година.

Инсталирање на рекуператор во цевоводот за издувни гасови од предгрејач на печка на линија за Поцинкуван лим. Рекуператорот ќе ја користи енергијата на издувни гасови и ке го загрева воздухот за бренерите за предгрејач. Цел - намалување на трошоците за работа преку намалување на потрошувачката на природен гас за 15%, намалување на емисија на издувни гасови. Статус - изработка на проектна документација, набавка на опрема, монтажа и пуштање во работа се очекува до крајот на 2024 година.

Инсталирање на нов сопствен систем за  употреба на рециркулирачка вода за ладење на печка на Поцинкална. Цел - подобрување на системот за ладење на печка на Поцинкална, употреба на вода со однапред дефинирани параметри кои ке ја зголемат ефикасноста на ладењето и векот на траење на елементите кои се ладат со вода на печка Поцинкална. Статус - изработка на проектна документација, набавка на опрема, монтажа и пуштање во работа се очекува до крајот на 2024 година.



7. КРАТОК ОСВРТ НА ИДНИТЕ ПЛАНОВИ ЗА РАЗВОЈ И РАСТ



Прв приоритет е безбедност и здравје на вработените како и животната средина. Приоритет на компанијата е да продолжи да расте и на други пазари и да продолжи да развива нови продукти на барање на нашите потрошувачи со цел да ги задоволи нивните потреби и барања. Компанијата ќе продолжи да се залага во унапредување на стратегијата за намалување на внатрешните трошоци за да биде конкурентна на пазарот.

Во фокусот на групацијата е еколошкото производство, односно произвосдтво кое е јаглерод – неутрално, и тоа до 2030. Ова подразбира истражување во однос на најдоброто користење на новите технологии, како што е производство на челик со емисија на водород преку обновливи извори. Ова вклучува и рециклирање на челичен отпад во електрични печки и користење на обновливи извори на енергија. Целта е да се намали потрошувачката на струја и емисијата на СО2. Либерти АД Скопје го почитува известувањето во однос на Механизмот за приспособување на граничните вредности на јаглерод (CBAM).

Врз основа на настанатите промени во изминатиот период, сегашниот состав на Одбор на директори на ЛИБЕРТИ АД Скопје е следен:
Санјеев Гупта - Извршен член на Одбор на директори – Главен извршен Директор;
Aџај Кумар Аггарвал - Неизвршен член на Одбор на директори - Претседател на Oдбор на директори;                                                              
Иаин Марк Хунтер - Неизвршен и независен член на Одбор на директори.                                                              
 

